---
date: '2014-01-16'
author: Matthijs van Bergen
tags:
- internetrecht
comment: Ouch
title: Onze prijsvraag al binnen een paar uur van alle kanten gehackt
source: https://securityrecht.nl/onze-prijsvraag-al-binnen-een-paar-uur-van-alle-kanten-gehackt/
---
<p lang="nl-NL"><span>We wisten al dat er kwetsbaarheden in de quiz zaten, maar dat er zó snel zóveel mensen in zouden slagen om de javascript naar hun hand te zetten en hun eigen scores in te voeren, was boven onze verwachtingen. </span></strong></p><p lang="nl-NL"><span>Jan-Jaap haalde als eerste de perfecte score van 100% en kwam met enkel de benodigde juridische kennis en een snelle muisarm tot een respectabele tijd van 40 seconden. Niet lang daarna verscheen Tom Maaswinkel op de ranglijst, met eveneens perfecte scores maar vooral ook bovenmenselijke tijden, namelijk 1 seconde en vlak daarna 0 seconden. Vanaf dat moment, en eerder dan wij hadden verwacht en gehoopt, was duidelijk dat deze quiz niet met juridische kennis maar met technische kennis gewonnen zou gaan worden.</span></p><p lang="nl-NL"><span>Tom was lang niet de enige die de zwakke plekken wist uit te buiten; tien minuten later kwam Geert ook met een perfecte score van 100%, in een tijd van 0 seconden. Op dat moment hing Tom al in de mail met de vraag hoe de winnaar nu vastgesteld zou gaan worden en of hij bijvoorbeeld zou kunnen winnen met negatieve tijden. Nog voordat we Tom konden antwoorden, had Werner al een onmogelijke score van 1000% weten te noteren. </span></p><p lang="nl-NL"><span>Ook Simon zette al snel een score van 1000% neer en probeerde met een tijd van -838:59:59 de drone te winnen. Werner had echter al een score van 922337000000000000000 neergezet en stond daarmee bovenaan de ranglijst.</span></p><p lang="nl-NL"><span>Toen we een waarschuwing kregen dat onze site misschien down zou gaan als er teveel mensen tegelijk met scripts en bots onze arme WordPress-plugin tot overgave probeerden te dwingen, besloten we er een einde aan te maken en de quiz van de site te halen. </span></p><p lang="nl-NL"><span>Doordat de hackers in feite iedere tijd en score konden noteren die zij maar wilden, vonden wij het niet eerlijk om simpelweg degene die op dat moment bovenaan de leaderboard stond, tot winnaar te verklaren. </span></p><p lang="nl-NL"><span>Daarom hacken we juridisch keihard terug en bepalen met terugwerkende kracht dat de scores boven de 100% en tijden van onder de 1 ongeldig zijn. In de voorwaarden stond tenslotte dat je een bot mocht bouwen om de vragen (extra snel) te beantwoorden, maar er waren nog steeds maar 10 vragen en een tijd van exact 0 of lager kan eigenlijk niet. Waardes invoeren die eigenlijk onmogelijk zijn, valt te bestempelen als het binnendringen van onze systemen, wat niet toegestaan was volgens de voorwaarden en zelfs strafbaar is. Vooruit, dit keer strijken we met onze hand over ons hart en zien af van het doen van aangifte. De prijzen zijn als volgt gevallen. </span></p><ol><li><span>Tom Maaswinkel, met een score van 100% en een tijd van 1 seconde</span></li><li><span>Rogier, met een score van 100% en een tijd van 9 seconden</span></li><li><span>test, met een score van 100% en een tijd van 15 seconden</span></li></ol><p>&nbsp;</p><div><div><h2>Gerelateerde artikelen</h2><ul><li><span>15 januari 2014</span><a href="https://securityrecht.nl/doe-mee-met-onze-prijsvraag-en-win-een-drone/" rel="bookmark">Onze prijsvraag is vandaag gestart! Doe mee en win een drone!</a></li><li><span>23 oktober 2012</span><a href="https://ictrecht.nl/beveiliging/mijn-mailbox-is-gehackt/" rel="bookmark">Mijn mailbox is gehackt!</a></li><li><span>6 mei 2012</span><a href="https://ictrecht.nl/beveiliging/juridische-vraag-wie-is-aansprakelijk-voor-gehackt-systeem/" rel="bookmark">Juridische vraag: wie is aansprakelijk voor gehackt systeem?</a></li><li><span>6 mei 2012</span><a href="https://ictrecht.nl/beveiliging/juridische-vraag-wie-is-aansprakelijk-voor-gehackt-systeem-2/" rel="bookmark">Juridische vraag: wie is aansprakelijk voor gehackt systeem?</a></li></ul></div></div>
